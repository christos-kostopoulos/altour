---
templateKey: templates/location
slug: kastoria
language: gr
contentType: location
featuredimage: /img/kastoria.png
title: Καστοριά
country: gr
date: 2022-05-11
---
Δήμος Άργους Ορεστικού

<ins>Ιαματικός φυσικός πόρος Αμμουδάρας</ins>

<ins>Γενικά Στοιχεία</ins>

Το υδροθεραπευτήριο βρίσκεται σε ένα όμορφο και υγιεινό φυσικό περιβάλλον και απέχει μόλις 2,5 χλμ. από το Άργος Ορεστικό. Η περιοχή που βρίσκονται τα λουτρά, παρουσιάζει μεγάλο ιστορικό και αρχαιολογικό ενδιαφέρον. Σημαντικό θεωρείται το απολιθωμένο δάσος του Νοστίμου με τα εντυπωσιακά παλαιοντολογικά του ευρήματα και η η Ρωμαϊκή πόλη Διοκλητιανούπολη, η οποία ιδρύθηκε μετά την κατάκτηση από τους Ρωμαίους, δίπλα στον Αλιάκμονα ποταμό, στην τοποθεσία Αρμενοχώρι.

**Ιαματικό Νερό**

Η θερμοκρασία του νερού που αναβλύζει από την πηγή είναι 15ο C


Χαρακτηρισμός: Ψυχρό HCO3-Ca-Na-Mg- Cl-υδροθειούχο, υποτονικό ιαματικό νερό δήμου Άργους Ορεστικού

**Θεραπευτικές Ενδείξεις**:  Ρευματοπάθειες, δερματικές παθήσεις, αρθροπάθειες, παθήσεις του αναπνευστικού.

**Εγκαταστάσεις θερμαλισμού υγείας:**

Η ανέγερση του υδροθεραπευτηρίου ολοκληρώθηκε το 1998 και είναι από τα πλέον σύγχρονα από πλευράς εξοπλισμού και παρεχομένων υπηρεσιών. Διαθέτει ατομικούς λουτήρες με θερμοκρασία ιαματικού νερού στους 32οC. Λειτουργεί από το μήνα Ιούνιο μέχρι το Σεπτέμβριο, όλες τις ημέρες της εβδομάδας και τις ώρες 08:00 π.μ. με 20:00 μ.μ. Στο χώρο λειτουργεί και ξενώνας για τους επισκέπτες.


Αναγνωρισμένη: ΦΕΚ 2112/Β΄/5.6.2019