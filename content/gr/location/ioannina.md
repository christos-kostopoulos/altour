---
templateKey: templates/location
slug: ioannina
language: gr
contentType: location
featuredimage: /img/ioannina.jpg
title: Ιωάννινα
country: gr
date: 2022-05-11
---
Δήμος Κόνιντσας

Ιαματικός Φυσικός Πόρος Αμάραντου

Γενικά Στοιχεία

Το χωριό του Αμάραντου είναι χτισμένο στα ελληνο-αλβανικά σύνορα, μέσα σε ένα πανέμορφο δάσος, σε υψόμετρο 1200 περίπου μέτρων. Βόρεια του χωριού, σε απόσταση 5 χλμ. βρίσκονται τα ιαματικά λουτρά του Αμάραντου, στη βάση ενός μεγάλου ασβεστολιθικού βράχου. Πρόκειται για μοναδικότητα του φυσικού πόρου, καθώς στο όμορφο και υγιεινό περιβάλλον του αναβλύζουν υδρατμοί που έδωσαν στα λουτρά τον τίτλο «Ατμόλουτρα Αμάραντου».

Με την απελευθέρωση της Ηπείρου, επειδή ο Αμάραντος διατήρησε πάντα την αυτονομία του, δεν τον περιέλαβαν στην επίσημη συνθήκη παραχώρησης των εδαφών. Το χωριό αφέθηκε στους κατοίκους του, οι οποίοι και αξιοποίησαν το δάσος και τα λουτρά μέχρι το Β’ Παγκόσμιο Πόλεμο.

**Υδρατμοί**

Η θερμοκρασία των υδρατμών φτάνει τους 37ο C

Χαρακτηρισμός: Φυσικές μεσόθερμες «ατμίδες»

**Θεραπευτικές Ενδείξεις**: Παθήσεις του αναπνευστικού συστήματος, παθήσεις του κυκλοφορικού, νευραλγίες, ρευματοπάθειες, αρθροπάθειες.

**Εγκαταστάσεις θερμαλισμού υγείας:**

Στα λουτρά Αμάραντου υπάρχουν σύγχρονες εγκαταστάσεις με 13 ατομικούς λουτήρες, έναν ομαδικό και χώρο για εισπνοθεραπεία. Οι θερμοί υδρατμοί προέρχονται από μεγάλα βάθη, μέσα από 15 καρστικά ρήγματα. Τα λουτρά είναι στενοί θαλαμίσκοι, στους οποίους και διοχετεύονται οι υδρατμοί από σωλήνα. Οι εγκαταστάσεις λειτουργούν από Ιούνιο μέχρι Σεπτέμβριο, επτά ημέρες την εβδομάδα, από το πρωί μέχρι το απόγευμα. Ο επισκέπτης μπορεί να διαμείνει στα παραδοσιακά ξενοδοχεία που βρίσκονται δίπλα και προσφέρουν όλες τις απαιτούμενες ανέσεις.

Αναγνωρισμένη: ΦΕΚ 2165/Β΄/12.6.2018