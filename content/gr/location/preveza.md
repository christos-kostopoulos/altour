---
templateKey: templates/location
slug: preveza
language: gr
contentType: location
featuredimage: /img/preveza.png
title: Πρέβεζα
country: gr
date: 2022-05-11
---
Δήμος Πρεβέζης

<ins>Ιαματικός φυσικός πόρος Πρεβέζης</ins>

<ins>Γενικά Στοιχεία</ins>

Οι ιαματικές πηγές του δήμου Πρεβέζης βρίσκονται στο νοτιοδυτικό τμήμα της πόλης της Πρέβεζας, παραπλεύρως της βραβευμένης με «Γαλάζια Σημαία» παραλίας της Κυανής Ακτής και της εισόδου του   Αμβρακικού Κόλπου με τον σπουδαίο υγρότοπο που προστατεύεται από την διεθνή σύμβαση RAMSAR.

Οι πηγές που ονομάζονται και Παλιοσάραγα δηλαδή «Παλιά Παλάτια» αποτελούν ένα κομμάτι της ιστορίας της περιοχής και είναι γνωστές από τον 17ο αιώνα όταν ο Αλή Πασάς έχτισε εδώ τα θερινά του ανάκτορα και χρησιμοποίησε το νερό των πηγών για το χαμάμ του. Η συστηματική οργάνωση των πηγών ξεκινά από τα 1920.


**Ιαματικό Νερό**

Η θερμοκρασία του νερού που αναβλύζει από την πηγή είναι 21,5ο C

Χαρακτηρισμός: Υπόθερμο Cl- Na- HCO3- Ca- Mg- K -B - υδροθειούχο, υποτονικό ασθενώς ραδιενεργό ιαματικό νερό δήμου Πρεβέζης


**Θεραπευτικές Ενδείξεις**: Χρόνιοι ρευματισμοί, μυοσίτιδες, εκφυλιστικές εκβάσεις τραυμάτων, δερματοπάθειες, γυναικολογικές παθήσεις

**Εγκαταστάσεις θερμαλισμού υγείας:**

Οι εγκαταστάσεις των λουτρών ανακαινίστηκαν το 2013 και περιλαμβάνουν 22 λουτήρες με θερμοκρασία νερού στους 32ο C. Η περίοδος λειτουργίας τους είναι από τον Ιούνιο μέχρι τον Οκτώβριο. Στο κέντρο της πόλης υπάρχουν πολλά καταλύματα και εστιατόρια για τη διαμονή και εστίαση των επισκεπτών.

Αναγνωρισμένη: ΦΕΚ 4744/Β΄/29.12.2017
